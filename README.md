
# Sorting การเรียงลำดับ

# Selection Sort

การเรียงลำดับแบบเลือก เป็นอัลกอริทึมการจัดเรียงที่ง่ายและมีประสิทธิภาพ ซึ่งทำงานโดยการเลือกค่าที่น้อยที่สุด (หรือมากที่สุด) ในแต่ละรอบ แล้วสลับค่าที่เลือกมาต่อท้ายของส่วนที่เรียงแล้ว
### โดยทั่วไป Speed O(n^2)

# Insertion Sort

การจัดเรียงแบบแทรก เป็นอัลกอริทึมการจัดเรียงอย่างง่าย มีหลักการคล้ายกับการเรียงไพ่ในมือของคุณ อาร์เรย์จะแบ่งออกเป็นสองส่วน ส่วนที่จัดเรียงแล้วกับส่วนที่ยังไม่ถูกจัดเรียง เมื่อได้รับไพ่จากส่วนที่ยังไม่จัดเรียงมาแล้วควรเอาไพ่ไปแทรกช่องไหนในส่วนที่ถูกจัดเรียงแล้วดี อาจจะเรียงจากน้อยไปมาก หรือจากมากไปน้อยก็ได้
### โดยทั่วไป Speed O(n^2) แต่มีประสิทธิภาพดีกว่าในกรณีที่รายการมีขนาดเล็ก

# Bubble Sort

Bubble Sort เป็นอัลกอริทึมการจัดเรียงที่ง่ายที่สุด โดยการเปรียบเทียบข้อมูลสองตำแหน่งที่อยู่ติดกัน ถ้าข้อมูลเรียงกันไม่ถูกต้องก็จะถูกสลับไปเรื่อยๆจนถึงคู่สุดท้าย จะเรียงจากน้อยไปมาก (Ascending) หรือมากไปน้อย (Descending) ก็ได้ แต่อัลกอริทึมนี้ไม่เหมาะกับข้อมูลขนาดใหญ่เนื่องจากความซับซ้อนของเวลา (Time complexity) ค่อนข้างสูง
### โดยทั่วไป Speed O(n^2)

# Shell Sort

การจัดเรียงข้อมูลแบบ Shell Sort เป็นวิธีการที่ช่วยปรับปรุง Insertion Sort ให้มีจำนวนครั้งการสับเปลี่ยนข้อมูลลดลง เนื่องจากวิธีการ Insertion Sort อาจจะเกิด Worst-Case ในกรณีเลวร้าย ที่ค่าตัวเลขเล็กๆ ดันไปอยู่ที่ข้างท้ายๆ ทำให้การสแกนหาตำแหน่งที่เหมาะสม ต้องใช้วิธีนานมาก
วิธีการ Shell Sort ปรับปรุงโดยทำการจัดเรียงชุดย่อย โดยแต่ละชุดย่อยเรียกว่า k-sorted โดย k จะเป็นเลขลำดับที่เพิ่มมากขึ้นเรื่อยๆ เช่น k อาจจะเป็นเลข {1, 3, 5} หมายถึง ครั้งแรกที่ทำ 5-sorted จะจัดเรียงตัวเลขทุกตัวที่ห่างกันทีละ 5 ช่อง  เมื่อเรียงเสร็จแล้วจะทำ 3-sorted โดยจัดเรียงตัวเลขทุกตัวที่ห่างกันทีละ 3 ช่อง และสุดท้ายจะทำ 1-sorted โดยจัดเรียงตัวเลขทุกตัวที่ติดกันอยู่ ซึ่งในรอบสุดท้ายที่ 1-sorted จะเป็นวิธีการเดียวกับ Insertion Sort นั่นเอง

 ### มีประสิทธิภาพระดับกลาง ขึ้นอยู่กับการเลือกค่าย่อยที่ถูกต้อง

# Merge Sort

เป็นขั้นตอนวิธีในการเรียงลำดับที่อาศัยการเปรียบเทียบ และยังเป็นตัวอย่างขั้นตอนวิธีที่ใช้หลักการแบ่งแยกและเอาชนะทำให้ขั้นตอนวิธีนี้มีประสิทธิภาพ ในการอิมพลิเมนต์เพื่อการใช้งานจริง ๆ นั้นสามารถทำได้ทั้งแบบบนลงล่าง (Top-down) และแบบล่างขึ้นบน (Bottom-up) อนึ่งในการอิมพลิเมนต์โดยทั่วไปแล้วการเรียงแบบนี้จะไม่สูญเสียลำดับของข้อมูลที่มีค่าเท่ากัน นั่นคือเป็นการเรียงที่เสถียร การเรียงลำดับแบบผสาน ถูกเสนอขึ้นครั้งแรกโดยจอห์น ฟอน นอยมันน์ในปี ค.ศ. 1945
### โดยทั่วไป Speed O(n log n)มีประสิทธิภาพดีในการจัดเรียงข้อมูลขนาดใหญ่

# Quick Sort

ควิกซอร์ต (Quicksort) หรือ การเรียงลำดับแบบรวดเร็ว คือ อัลกอริทึมเรียงลำดับ (sorting algorithm) แบบแทนที่ มีลักษณะเด่นคือ เป็นอัลกอริทึมแบบแบ่งแยกและเอาชนะ (divide and conquer) ในการจัดเรียง คิดค้นขึ้นในปี ค.ศ. 1959 โดยนักวิทยาศาสตร์คอมพิวเตอร์ชาวบริเตน โทนี ฮอร์ (Tony Hoare) และตีพิมพ์ในปี ค.ศ. 1961ควิกซอร์ตเป็นอัลกอรึทึมสำหรับการจัดเรียงที่ใช้งานทั่วไป ในการใช้งานจริง ควิกซอร์ตมีความเร็วในการจัดเรียงเร็วกว่า เมิร์จซอร์ต (Merge sort) และ เร็วกว่าฮีพซอร์ต (Heapsort) ซึ่งใช้โครงสร้างข้อมูลแบบฮีพ (Heap) 2 ถึง 3 เท่า

### โดยทั่วไป Speed O(n log n)มีประสิทธิภาพดีเมื่อใช้งานในทางปฏิบัติ
